# -*- mode: mandoku-view; -*-
#+TITLE: 詩緝
#+DATE: 2015-08-24 22:05:06.730643
#+PROPERTY: ID KR1c0023
#+PROPERTY: BASEEDITION WYG    
#+PROPERTY: JUAN 卷三十四
<pb:KR1c0023_WYG_034-1a>¶
欽定四庫全書¶
　詩緝卷三十四¶
　　　　　　　　　　　　　宋　嚴粲　撰¶
閔予小子之什　　　　周頌¶
閔予小子嗣王朝於廟也(朝音潮○箋曰嗣王謂成王/也除武王之喪將始即政朝)¶
(於廟/也)¶
閔予小子(箋曰閔悼傷之言也○李氏曰左傳云寡君/少遭閔凶予不能文是閔者居喪之稱○曹)¶
(氏曰曲禮云天子未除喪曰予小子然洛誥云予小子/其退即辟于周蓋成王常以冲㓜自處故每稱之耳)¶
<pb:KR1c0023_WYG_034-1b>¶
遭家不造(箋曰造猶成也○李氏曰王/氏以為武王天下未集而終)嬛嬛在疚(嬛音/瓊)¶
(李氏曰此嬛與哀此煢獨之義同嬛嬛者孤獨也左氏/亦有在疚之文亦是居喪之稱也王雖朝於廟然去喪)¶
(未甚逺故猶以死喪之/辭為言○傳曰疚病也)於乎皇考(於乎音烏呼○箋/曰皇考武王也)永¶
世克孝(蘇氏曰終/身能孝)念兹皇祖(箋曰皇祖/文王也)陟降庭止(箋曰/陟降)¶
(上下也○傳曰庭直也○張子曰周道如砥其直如矢/聖人之心至平至直不難行人自多邪曲耳○李氏曰)¶
(文王俯仰之間皆盡其直道文王之詩云文王陟降在/帝左右文王之心俯仰無間無有愧怍洋洋乎如在其)¶
(上如在其左右而武王之所以繼志述事者亦本於此/易曰敬以直内能敬則莫不直矣○補傳曰止語辭)¶
維予小子夙夜敬止於乎皇王(錢氏曰皇王武王也○/今曰文王有聲稱文王)¶
<pb:KR1c0023_WYG_034-2a>¶
(曰王后武/王曰皇王)繼序思不忘(傳曰序緒也○䟽曰以世世/相繼如絲之端緒故轉為緒)¶
　成王除喪朝廟感傷而言曰可悼閔乎我小子耳遭¶
　武王崩家道未成嬛嬛然孤特在憂病之中未知攸¶
　濟也於是述武王繼文王之事於乎可嘆美者我皇¶
　考武王終身能孝能念我皇祖文王一陟一降直而¶
　無私此武王之所以為孝也直者純乎天理之公也¶
　今我小子當早起夜卧敬謹而行之於乎可歎美者¶
　我皇王武王也我繼其序思其所行不敢忘也以武¶
<pb:KR1c0023_WYG_034-2b>¶
　王能念文王則我當不忘武王也○說者以陟降庭¶
　止為若見文王陟降於庭然下篇紹庭上下其義難¶
　通大田既庭且碩韓奕榦不庭方周官四征弗庭庭¶
　古注皆訓為直庭之為直見於經多矣不必易也¶
　　　閔予小子一章十一句¶
訪落嗣王謀於廟也(傳曰謀者/謀政事也)¶
訪予落止(傳曰訪謀也落始也○朱氏曰訪問也○曹/氏曰凡宫室始成則落之故以落為始君子)¶
(以作事謀始始之不謀/其終能無違者鮮矣)率時昭考(傳曰率循也○箋曰/昭明也○疏曰昭考)¶
<pb:KR1c0023_WYG_034-3a>¶
(武王也○朱/解見載見)於乎悠哉(於乎音烏呼○/傳曰悠逺也)朕未有艾(音礙/徐音)¶
(刈○什詁/曰艾歴也)將予就之(曹氏曰将扶将也○今曰無/将大車牋云将猶扶進也)繼猶¶
判渙(音喚○傳曰猶道/也判分也渙散也)維予小子未堪家多難(如字協/韻去聲)¶
紹庭上下(箋曰紹繼也○疏曰武王能/繼文王以直道施於上下)陟降厥家(朱氏/曰家)¶
(猶言/國也)休矣皇考(箋曰休美也/皇考武王也)以保明其身(朱氏曰保安/也明顯也○)¶
(王氏曰保其身無危亡之/憂明其身無昏塞之患)¶
　成王始即王位恐不能繼聖父之業故於廟中與群¶
　臣謀之言我謀訪始初之法在率循我明德之考武¶
<pb:KR1c0023_WYG_034-3b>¶
　王固也然所歎者昭考之道悠逺而不可及予㓜稚¶
　未有所歴爾群臣幸扶将我以就之尚恐繼其道而¶
　判渙不合也又自言予㓜稚小子未堪王室之多難¶
　其能紹文王之直道施於上下俯仰於家未嘗少離¶
　者唯美哉皇考武王能以此保明其身也(李氏曰仰/先王之盛)¶
　(德歎眇躬之凉薄苦前哲之髙逺也○曽氏曰雖/不言繼序思不忘然歎美皇考則此意在其中矣)¶
　　　訪落一章十二句¶
敬之羣臣進戒嗣王也(陳氏曰嗣王於祭之明口繹賔/尸而羣臣與焉既作謀政之詩)¶
<pb:KR1c0023_WYG_034-4a>¶
(以發群臣之志而作頌者又設群臣進戒之詩以荅/之又形容嗣王虛已求言之意為群臣者當何如哉)¶
敬之敬之天維顯思(李氏曰天之道甚顯善則福之淫/則禍之栽者培之傾者覆之未冇)¶
(善而不獲福也未有惡而不獲禍/也天之道顯○朱子曰思語辭也)命不易哉(易毛音異/鄭音亦○)¶
(李氏曰惟天有顯道故其命/靡常此命所以為不易也)無曰髙髙在上陟降厥士¶
(傳曰士/事也)日監在兹(箋曰監/視也)維予小子不聦敬止(解頥新/語曰不)¶
(聞敬天/之道也)日就月将(朱氏曰将進○箋曰日就/月将言當習之以積漸也)學有緝熈¶
于光明(王氏曰緝續/也熈廣也)佛時仔肩(佛毛如字鄭音弼仔音/茲○箋曰佛輔也時是)¶
(也仔肩/任也)示我顯德行(去/聲)¶
<pb:KR1c0023_WYG_034-4b>¶
　作頌者設為辟臣進戒之辭曰敬之哉敬之哉敬而¶
　又敬勉之以誠之不已也天道甚明禍福不爽故予¶
　奪靡常其介不易保也無謂其髙髙在上逺人而不¶
　吾察也王一陟一降之事天無日而不監視于此無¶
　微不顯所以不可不敬也於是又設為成王答之之¶
　辭曰維我小子未聞敬之之道謂群臣所言當敬之¶
　事乃天人精㣲之理今聞所未聞也所願學焉庶幾¶
　日有所成月有所進習之以漸緝續熈廣以至於其¶
<pb:KR1c0023_WYG_034-5a>¶
　道光明我負荷天下其任甚重爾群臣當輔佛我此¶
　任有以正救之無為靣從容悦必示我以顯然之德¶
　行使我有所則效也○輔謂之佛者言正救其失不¶
　專順從之也學記云其求之也佛佛不順也猶孟子¶
　所謂法家佛士也仔肩為負荷之意故為任生民是¶
　任是負黍苗我任我輦皆謂肩任之也或以士為人¶
　材然勿士行枚只得訓事古訓不可廢也¶
　　　敬之一章十二句¶
<pb:KR1c0023_WYG_034-5b>¶
小毖(音/祕)嗣王求助也(箋曰天下之事當謹其小小時不/謹後為禍大故成王求忠臣早輔)¶
(助己為政/以救患難)¶
予其懲(箋曰懲艾/也艾音刈)而毖後患(傳曰毖/愼也)莫予荓蜂(荓今音/烹舊音)¶
(俜○王氏曰荓使也蜂善辛螫○曹氏曰成王之遇辛/螫也豈有使蜂螫之哉實自求之而已○今曰抑莫予)¶
(云覯莫無也桑柔荓云不逮毛云荓使也普耕反音烹/徐蒲耕反音絣書洛誥伻來以圖及獻卜音義同今毛)¶
(以荓蜂之荓為&KR2106;曵孫炎云謂相掣曵之於惡故音俜/今從王氏荓蜂為使蜂當音烹説文俜使也則荓讀作)¶
(俜亦可也&KR2106;/音翅尺制反)自求辛螫(音釋○疏曰/辛苦毒螫也)肇允彼桃蟲拚飛¶
維鳥(拚音藩○箋曰肇始也允信也○傳曰桃蟲鷦也/鳥之始小終大者鷦音焦○釋鳥曰桃蟲鷦其雌)¶
<pb:KR1c0023_WYG_034-6a>¶
(鴱鴱音艾○郭璞曰鷦&KR1775;桃雀也俗名為巧婦鷦&KR1775;小/鳥而生鵰鶚者也&KR1775;音苗○陸璣疏曰今鷦鷯是也㣲)¶
(小於黄雀其雛化而為雕故俗語鷦鷯生雕○山隂陸/氏曰說苑云鷦鷯巢於葦苕繫之以髪鳩性拙鷦性巧)¶
(故鷦俗呼巧婦一名工雀一名女匠其喙尖利如錐取/茅秀為巢巢至精宻以麻紩之如刺韈然故一名韈雀)¶
(其化輒為鵰鶚紩音秩縫紩也○錢氏曰拚與翻同○/張氏曰猶言初為䑕後為虎不必謂桃蟲化為鳥也○)¶
(今曰此與舊説/異姑兼存之)未堪家多難(傳曰堪/任也)予又集于蓼(音了/○箋)¶
(曰集㑹也○疏曰集㑹謂逄遇之也○傳曰集于蓼言/辛苦也○朱氏曰蓼辛苦之物也○錢氏曰蓼味辛而)¶
(苦/)¶
　成王即政而求助於賢臣曰予其懲創於往時而畏¶
<pb:KR1c0023_WYG_034-6b>¶
　謹後患矣指管蔡之事也人近蜂則被其螫信小人¶
　則受其惑蜂不可使前日之事無人使蜂螫我乃我¶
　自取其辛螫也我今始信桃蟲之㣲能翻飛為鳥言¶
　小物之能成大不敢不毖也予未堪王室多難又㑹¶
　遇于辛苦之地爾群臣可不助我乎○莫予荓蜂猶¶
　云莫予毒也已古文莫予莫我之類皆倒提予我字¶
　以便文耳莫我肯德言無肯德於我莫予荓蜂言無¶
　荓蜂於我其他如莫我知莫予云覯之類皆倒辭也¶
<pb:KR1c0023_WYG_034-7a>¶
　　　小毖一章八句¶
載芟(音/衫)春藉田而祈社稷也(箋曰藉田甸師氏所掌王/載耒耜所耕之田天子千)¶
(畒諸侯百畒藉之言借也借民力治之故謂之藉田○/疏曰月令孟春天子躬耕帝藉天子祈社稷以仲春與)¶
(耕藉異月而連言之者雖則異月俱在春時故以春揔/之祭法云王為群姓立社曰泰社王自為立社曰王社)¶
(此二社皆應以春祀之但此為百姓所祭文當/主於泰社其稷與社共祭亦當為太社社稷焉)¶
載芟載柞(音窄○箋曰載始也○傳曰除草曰芟除木/曰柞○疏曰隱六年左傳云如農夫之務去)¶
(草焉芟夷藴崇之是除草曰芟秋官柞氏掌攻草木及/林麓是除木曰柞○曹氏曰秋官薙氏掌殺草秋繩而)¶
(芟之除草木是初墾闢而為田者也薙音/替繩音孕注含實曰繩芟其繩則實不成)其耕澤澤(音/釋)¶
<pb:KR1c0023_WYG_034-7b>¶
(○釋文曰耕犂也○箋曰澤澤然解散○曹氏曰/草木之根既去而後耕之土則澤澤然解散矣)千耦¶
其芸(耦音偶芸音云本又作耘○今曰長沮桀溺耦而/耕謂二人為耦而並耕此千耦其耘亦謂千人為)¶
(耦而並耘與十千維耦同○釋文曰芸除草也○曹氏/曰反土之後草木根株有芟柞所不盡者則復耘之其)¶
(多至于/千耦也)徂隰徂畛(音軫○今曰下濕曰隰○疏曰地/官遂人云十夫冇溝溝上有畛)侯¶
主侯伯(疏曰侯維也○傳曰/主家長也伯長子也)侯亞侯旅(傳曰亞仲叔/也旅子弟也)侯¶
彊侯以(箋曰彊有餘力者地官遂人云以彊予任甿以/謂閒民今時傭賃也予音與甿音氓○疏曰謂)¶
(其人彊壯治一夫之田仍有餘力能佐助他事者也太/宰以九職任萬民其九曰閒民無常職轉移執事鄭司)¶
(農云閒民謂無事業者轉移為人執事若今時傭/力也僖二十六年左傳云凡師能左右之曰以)有嗿¶
<pb:KR1c0023_WYG_034-8a>¶
其饁(嗿音酖他感反饁音葉○李氏曰嗿衆人飲/食聲○箋曰饁饋饟也饟亦作餉式亮反)思媚¶
其婦(錢氏曰思語助/○箋曰媚受也)有依其士(今曰依就也○曹氏曰/士不辭耕稼之勞而知)¶
(愛其婦婦不憚饁餉之煩而/知依其士有和樂之風焉)有略其耜(音似○傳曰略/利也○曹氏曰)¶
(利則入/土也深)俶載南畆(俶音觸○俶解見大/田南畆解見七月)播厥百榖(箋曰/播猶)¶
(種也○曹氏曰百榖之性其寒暑濕燥髙下早晚各有/所宜而水旱豐凶不可豫料故悉種之所以為備也)¶
實函斯活(函音含○箋曰實種子也函含/也活生也其種子皆含生氣)驛驛其逹(驛/音)¶
(亦○蘇氏曰驛驛苖生/貌○箋曰逹出地也)有厭其傑(厭去聲下同○王氏/曰厭受氣澤厭足也)¶
(○箋曰傑先長者長音/掌○疏曰苗之傑也)厭厭其苖(箋曰厭厭其苗衆齊/等也○錢氏曰積疊)¶
<pb:KR1c0023_WYG_034-8b>¶
(之貌苗齊等動搖/厭厭然若積疊之)緜緜其麃(音標表驕反○傳曰麃芸/也○疏曰孫炎云緜緜言)¶
(詳宻也○王氏曰前曰千耦其芸則既耕而芸○今曰/緜緜其麃則既苗而芸既苗而芸則以緜緜為善恐傷)¶
(苗/也)載穫濟濟(穫音獲○朱氏曰濟濟人/衆也○曹氏曰衆而整也)有實其積(音恣/又如)¶
(字○箋曰有實實成也今曰上言實函/斯活此言有實其積皆以實為榖實)萬億及秭(音/姊)為¶
酒為醴烝畀祖妣以洽百禮(四句並解/見豐年)有飶其香(飶音/離别)¶
(之别○傳曰飶芬香也○詩/故曰飶香也謂酒之氣也)邦家之光有椒其馨(曹氏/曰飶)¶
(椒皆酒醴芬芳之氣○疏曰椒是木名非香氣也但椒/木氣香作者以椒言香○詩故曰椒之氣烈故古者謂)¶
(椒酒取其香且烈也○補傳/曰楚辭云奠桂酒兮椒漿)胡考之寧(傳曰胡壽也考/成也○李氏曰)¶
<pb:KR1c0023_WYG_034-9a>¶
(胡考者老人也士冠禮祝云永享胡考注云胡遐也○/疏曰僖二十三年左傳云雖及胡耆周盡諡法保民耆)¶
(艾曰胡胡考老而有成德也解頥新語曰説文云胡生/頷垂也又老狼亦垂胡今老者或有此狀故詩人取之)¶
匪且有且(如字又咀之平/○傳曰且此也)匪今斯今振古如兹(傳曰振/自也○)¶
(朱氏曰猶言/自古有年也)¶
　此祈社稷之詩言人事已盡神其念之芟柞草木是¶
　新墾闢之田專言新墾闢之田者其用力尤難故也¶
　始芟以除其草始柞以除其木草木之根既去然後¶
　耕犂之其土氣烝逹釋釋然解散矣既耕犂以反其¶
<pb:KR1c0023_WYG_034-9b>¶
　上猶有草木根株芟柞所不盡者又千人為耦而芸¶
　以去之耦以言並作千以言其多或往下濕之隰或¶
　往溝上之畛言耕夫遍于原野無曠土也其往者何¶
　人乎維主則家長也維伯則長子也維亞則仲叔也¶
　維旅則衆子弟也維强則借助之彊壮也維以則傭¶
　雇之閒民也言衆力競勸無游民也當饁餉之時有¶
　嗿然衆人飲食之聲其耕夫則愛其婦其饁婦則就¶
　其夫夫耕婦饁驩然相愛見治世和樂之氣象焉有¶
<pb:KR1c0023_WYG_034-10a>¶
　略然剡利之耜始有事於南畒而耕之前言其耕澤¶
　澤謂轉新墾之土此言俶載而耕之謂始耕而将種¶
　也前所耕猶荒地今所耕乃成田故稱南畆也百榖¶
　皆播種之其種子曰實皆含生氣驛驛然而生出土¶
　而條逹乃有厭然受氣澤厭足者是先長傑特之苖¶
　也厭厭然齊等者是其衆苖也既苗則又緜緜然詳¶
　宻而芸之不詳宻則傷苖也芟芸麃皆除草也芟與¶
　柞並言是新闢為田先除其地上之草木也既耕而¶
<pb:KR1c0023_WYG_034-10b>¶
　言芸是反土之後除其土中之草木根株也既苗而¶
　言麃是除其苖間之草也至於成熟則穫刈之濟濟¶
　然其人之衆其穀實皆積聚之其數之多有萬與億¶
　而及秭也及以為酒以為五齊之醴齊進予先祖先¶
　妣而祭祀所以㑹合其事神之衆禮衆物皆所以為¶
　禮而行禮以酒為主也此酒醴有飶然之香氣以饗¶
　賔客則時和禮備而為邦家之光有如椒之馨以養¶
　耆老則老人之安寧以上皆秋冬豐熟之事而春祭¶
<pb:KR1c0023_WYG_034-11a>¶
　言之蓋以此祈於神也又言非特此方有此豐年也¶
　非特今方有今豐年也自古以來皆如此言神之降¶
　康乆矣繼此以往願其勿替也(李氏曰噫嘻豐年其/説為略載芟良耜其)¶
　(説為詳盖祈上帝所以尊之也故其/辭略祭社稷所以親之也故其辭詳)¶
　　　載芟一章三十一句¶
良耜(音/似)秋報社稷也(疏曰經言百室盈止婦子寧止乃/是場功畢入當十月之後而專言)¶
(秋報也者作者先陳人事使畢然後言/其報祭其實報祭在秋寧止在冬也)¶
畟畟良耜(畟音測○曰畟畟猶測測也○疏曰畟畟是/刃利之状○舍人曰畟畟耜入地之貎○箋)¶
<pb:KR1c0023_WYG_034-11b>¶
(曰良善也○/耜解見七月)俶載南畆播厥百榖實函斯活(三句並解/見載芟)¶
或來瞻女(音汝○箋曰瞻視也有來視女謂婦/子來饁者也○錢氏曰視猶省也)載筐及¶
筥(筐筥音匡舉○箋曰/筐筥所以盛黍也)其饟伊黍(饟音餉○箋曰豐年/之時雖賤者猶食黍)¶
(○疏曰少牢特牲大夫士之祭禮食有黍明黍是貴也/玉藻云子卯稷食菜羮為忌日貶而用稷者為賤也賤)¶
(曰當食/稷耳)其笠伊糾(音九○傳曰笠所以禦暑雨也○補/傳曰糾繚也所以繩繚而成也○錢)¶
(氏曰其/縁糾結)其鎛斯趙(鎛音博趙迢之上濁又如字○/鏄解見臣工○傳曰趙刺也)以媷¶
荼蓼(音蒿徒了○説文曰薅拔田草也○疏曰蓼是穢/草荼亦穢草非苦菜也釋草云荼委葉王肅云荼)¶
(陸穢蓼水草然則所由田有原有隰故並舉水陸穢草/○三荼考見邶谷風○箋曰饁者見載糾然之笠以田)¶
<pb:KR1c0023_WYG_034-12a>¶
(器刺地媷去荼蓼之事/言閔其勤苦刺七亦反)荼蓼朽止黍稷茂止穫之挃挃¶
(音窒○傳曰/挃挃穫聲也)積之栗栗(積音恣○今曰聘義言玉云縝/宻以栗注云栗堅貌是栗栗為)¶
(堅實/之貌)其崇如墉(箋曰崇髙大也/○傳曰墉城也)其比如櫛(比音備櫛側/瑟反○箋曰)¶
(比廹也○説文曰櫛梳篦總名○疏曰其比/廹如櫛齒之相次○朱氏曰理髮噐言宻也)以開百室¶
(箋曰一族同時納榖○疏曰地官大司徒五家為比五/比為閭四閭為族是百室為一族於六鄉則一族於六)¶
(遂則一鄼遂人云百夫有洫故知百室共洫間而耕鄼/音篡○曹氏曰百室在六鄉為族而族師掌以歲時校)¶
(登其夫家之衆寡在六遂為鄼長掌趣其耕耨與其戒/令政事莫不同之故使之同時納榖所以示親睦均有)¶
(無也趨/音促)百室盈止婦子寧止殺時犉牡(犉閏之平○傳/曰黄牛黑唇曰)¶
<pb:KR1c0023_WYG_034-12b>¶
(犉○疏曰地官牧人云凡隂祀用黝牲毛之注云隂祀/祭地北郊及社稷也然則社稷用黝牛今用黄者盖正)¶
(禮用黝至於報功以社是土神故用黄色仍用黑唇也/○曹氏曰古之人享其成必思其所自以為百室盈而)¶
(婦子寧者社稷之功故於是而報焉地之色以黑為正/以黄為美故隂祀用黝牲正其義也社稷用犉美其功)¶
(也○黄氏曰載芟言以洽百禮者願其豐年之慶而百/神之祀皆無所闕也良耜言殺時犉牡者則專主祭社)¶
(稷而/言也)有捄其角(捄音求○大東傳曰捄長/貌○傳曰社稷之牛角尺)以似以續(蘇/氏)¶
(曰興來歲/繼往歲也)續古之人(曹氏曰續古之人則先農/先嗇之功永永無窮矣)¶
　此詩為報社稷必陳農功之本末故當秋時而追述¶
　春耕預言冬穫也言農人以畟畟然刃利之善耜始¶
<pb:KR1c0023_WYG_034-13a>¶
　有事於南畒而耕之以播種其百穀其種子曰實皆¶
　函生氣而生農人在南畆之時有來省視汝者乃其¶
　婦也載其方箱及其圓筥所盛之饟維是黍也黍貴¶
　者之食農人食黍見豐年也饟者見農夫所載之笠¶
　糾結其縁以鏄鋤之噐趙刺其地薅去陸草之荼水¶
　草之蓼荼蓼皆穢草既朽敗矣黍稷乃茂盛矣及其¶
　成熟乃穫刈之其穫聲挃挃然及積聚之栗栗然堅¶
　實所積聚者其崇髙如城雉其比廹如櫛齒於是開¶
<pb:KR1c0023_WYG_034-13b>¶
　一族之百室一時而納之百室既盈矣婦與子則安¶
　寧矣年熟民安乃殺是黄牛黒唇之犉牡其角捄然¶
　而長用之以報祭社稷求嗣歲之豐續古人先農先¶
　嗇之功也¶
　　　良耜一章二十三句¶
絲衣繹賔尸也(箋曰繹又祭也天子諸侯曰繹以祭之/明日卿大夫曰賔尸與祭同日周繹商)¶
(謂之彤○疏曰祭宗廟之明日又設祭祀以尋繹昨日/之祭謂之為繹以賔事所祭之尸經之所陳皆繹祭始)¶
(末之/事也)髙子曰靈星之尸也(疏曰子夏作序唯一句而已/後世有髙子者别論他事云)¶
<pb:KR1c0023_WYG_034-14a>¶
(靈星之尸言祭靈星之時以人為尸後人以髙子言靈/星尚有尸宗廟之祭有尸必矣故引髙子之言以證賔)¶
(尸之事必是子夏之後毛公之前有人著之髙子者不/知何人孟子弟子有公孫丑者稱高子之言以問孟子)¶
(則髙與孟子同時趙岐以為齊人言髙子盖彼是也靈/星者不知何星漢書郊祀志云髙祖詔御史其令天下)¶
(立靈星祠張晏云龍星左角曰天田則農祥也晨見而/祭之史傳之説靈星唯有此耳未知髙子所言是此否)¶
絲衣其紑(孚浮反○傳曰絲衣祭服也紑絜鮮貌○疏/曰爵弁之服𤣥衣纁裳皆以絲為之故云絲)¶
(衣也○曹氏曰餘衣皆用布惟冕與爵弁服用絲大夫/以上祭服謂之冕士祭服謂之弁其首服弁則其衣用)¶
(絲故知絲衣為/士助祭之服也)載弁俅俅(載如字又音載弁音卞俅音/求○箋曰載猶載也弁爵弁)¶
(也爵弁而祭於王士服也繹禮輕使士○疏曰若正祭/則小宗伯省牲眡滌濯逆齍省鑊告時于王告備于王)¶
<pb:KR1c0023_WYG_034-14b>¶
(彼正祭禮重使小宗伯此繹祭輕故使士盖亦宗伯之/屬載弁者俅俅則俅俅人貌則為恭順言卑者恭順則)¶
(尊者可知齍音咨○曹氏曰雜記云大夫冕而祭於公/弁而祭於已士弁而祭於公冠而祭於已注云弁爵弁)¶
(也冠𤣥冠也爵弁冕之次其色赤而微黒如爵頭/然其制與冕同而其前不俛○傳曰俅俅恭順貌)自堂¶
徂基(箋曰使士升門堂視壺濯及籩豆之屬降往其基/告濯具○傳曰基門塾之基塾音孰○疏曰釋宫)¶
(云門側之堂謂之塾孫炎云夾門堂也直言自堂徂基/何知非廟堂之基者以繹禮在門不在廟故知非廟堂)¶
(也郊特牲云繹之於庫門内祊之於東方失之矣繹於/門内為失明其當在門外祊以東方為失明其當在西)¶
(方是祊之與繹一時之事禮噐云為祊乎外注云祊祭/明日之繹祭也謂之祊者於廟門外之傍因名焉基是)¶
(門塾之基謂廟門西/夾之堂基也祊音絣)自羊徂牛(傳曰自羊徂牛言先小/後大也○箋曰又視牲)¶
<pb:KR1c0023_WYG_034-15a>¶
(從羊之牛反告充○疏曰自堂徂基但言所往之處不/言所為之事牛羊但言所視之物不言所往之處互相)¶
(足/也)鼐鼎及鼒(鼐音耐鼒音兹○傳曰大鼎謂之鼐小鼎/謂之鼒○箋曰已乃舉鼎幂告絜禮之次)¶
(也鼎圜弇土謂之鼒/幂亡歷反弇古掩字)兕觥其觩(音求○兕觥解見卷耳/○箋曰繹之旅士用兕)¶
(觥變於祭也○曹氏曰旅酬之後恐冇失禮者以此罰/之○觥解見桑扈○疏曰兕觥罰爵觩然徒設無所用)¶
(之/)㫖酒思柔(朱氏曰思語/辭也柔和也)不呉不敖(呉如字又音話敖/去聲○傳曰呉譁)¶
(也○李氏曰大聲也○曹氏曰言語則謹黙而不譁威/儀則恭敬而無敖○疏祭末舉其不慢則當祭敬明矣)¶
胡考之休(胡考解/見載芟)¶
　此述繹祭之事上五句言祭之初下四句言禮之末¶
<pb:KR1c0023_WYG_034-15b>¶
　方繹祭之初使士行禮在身之服以絲為衣其衣紑¶
　然而鮮絜在首戴爵弁其人俅俅然恭順此士從門¶
　堂之上既視壺濯及籩豆又降往於門塾之基告君¶
　以濯具也又更視三牲從羊而往牛所以告充也(充/肥)¶
　(也/)有大鼎曰鼐小鼎曰鼒又發舉其幂所以告絜也¶
　反覆展視所以致勤敬也祭初卑者恭順則尊者可¶
　知矣至於祭末旅酬之節兕觥罰爵觩然上曲徒設¶
　而不用由此助祭飲美酒者皆柔和不呉而讙譁不¶
<pb:KR1c0023_WYG_034-16a>¶
　敖而倨慢故事如禮無所用罰祭末不慢則當祭敬¶
　明矣恭敬獲福冝其得壽考之休也¶
　　　絲衣一章九句¶
酌告成大武也言能酌先祖之道以養天下也¶
　説者多以酌即是勺然勺是成王之樂而此詩言告¶
　成大武其説難通今考象者文王之舞也故維清象¶
　舞之樂章其詩言文王之典武者武王之舞也故武¶
　頌武舞之樂章其詩言武王之烈勺是成王之舞樂¶
<pb:KR1c0023_WYG_034-16b>¶
　莫盛於韶勺者謂皆繼治世之事故為樂之盛也若¶
　酌頌果為勺舞之樂章必當述成王繼承之事今其¶
　詩止述武王用兵創業首序又云告成大武則此酌¶
　亦是武舞之樂章非勺舞之樂章矣禮記言十三學¶
　舞勺漢禮樂志言周公作勺其字皆單作勺此酌其¶
　字從酉傍雖皆為斟酌之義然所斟酌之事則不同¶
　勺舞言成王能酌文武之道以保太平之治也此酌¶
　頌言武王初則遵養繼則蹻蹻酌其時措之宜也左¶
<pb:KR1c0023_WYG_034-17a>¶
　氏傳以武頌為武之卒章以賚為武之三以桓為武¶
　之六朱氏謂桓賚二篇皆大武篇中之一章其言信¶
　而有證朱氏又以酌及賚般皆不用詩中字名篇疑¶
　取樂節之名如曰武宿夜云耳然則酌與賚般一體¶
　亦大武篇中之一章明矣但古今制樂皆㳂襲前王¶
　之樂而為之張子謂勺是周公制禮樂時於大武有¶
　所増添其説是也如漢武德舞髙祖所作象其除亂¶
　蓋武舞也其後孝景采武德舞為昭德舞以尊太宗¶
<pb:KR1c0023_WYG_034-17b>¶
　孝文之廟則為文舞矣周公増損大武以為勺亦猶¶
　是也勺舞必自有樂章今不得而考耳講師見此頌¶
　名酌遂以酌祖道養天下之説攙入之此正説成王¶
　之勺非武王之酌也兼此詩所言遵養亦非謂養天¶
　下也¶
於鑠王師(於音烏鑠舒灼反○朱氏曰鑠盛也○疏曰/毛以為武王鄭以為文王○今曰王師王之)¶
(造皆武/王也)遵養時晦(傳曰遵率也○朱氏曰言武王之初/有於鑠之師而不用○蘇氏曰退自)¶
(循養與/時偕晦)時純熈矣(箋曰純大也○/蘇氏曰熈光也)是用大介(箋曰介助/也○蘇氏)¶
<pb:KR1c0023_WYG_034-18a>¶
(曰天下無/不助之)我龍受之(箋曰龍寵也○李氏/曰武王寵而受之)蹻蹻王之造¶
(蹻音矯造毛音早鄭音慥/○傳曰蹻蹻武貌造為也)載用有嗣(李氏曰是用後/世嗣續而不絶)實¶
維爾公(句/)允師(李氏曰其所以傳嗣而不絶者/盖能合天下之公而信於衆也)¶
　於乎盛哉武王之師也其初有衆而不用退自循養¶
　與時偕晦非有心於得天下也既而時大熈明天下¶
　之人無不助之武王乃不得已而寵受之於是蹻蹻¶
　然威武以興事造業是用嗣續以傳之後世實由爾¶
　武王之至公足以信於衆也順天人之心者公也信¶
<pb:KR1c0023_WYG_034-18b>¶
　者公之洽允者信之固也¶
　　　酌一章九句¶
桓講武類禡也(禡音罵○箋曰類也禡也皆師祭也○/䟽曰武王将欲伐殷講習武事又為類)¶
(祭於上帝為禡祭於所征之地治兵祭神然後克紂至/周公成王太平之時詩人追&KR0274;其事而為此歌焉王制)¶
(云天子将出征類乎上帝禡於所征之地春官肆師云/類造上帝類禮依郊祀而為之者春官肆師云凡四時)¶
(之大甸獵祭表貉則為位注云貉師祭也於立表處為/師祭祭造軍法者禱氣勢之増倍也其神盖蚩尤或曰)¶
(黄帝禡周禮作貉又或為貊字古今/之異也甸音田貉莫駕反鄭音陌)桓武志也(王氏曰/桓武志)¶
(也而曰綏萬邦婁豐年則其為武志也異乎人之武志/矣○解頥新語曰講武而類于上帝禡于所征之地皆)¶
<pb:KR1c0023_WYG_034-19a>¶
(師祭也此為武王伐商之事明矣然是時有其事而無/其詩以頌聲未作故也至成王制禮作樂於是作此頌)¶
(以歌其事以告於武王序詩者謂之武志盖發明武王/将出征而講武焉其志已欲保厥士而用四方定厥家)¶
(而昭于天後果能如其志可謂善得詩人之/㫖也○朱氏曰左傳以此為大武之六章)¶
綏萬邦(箋曰綏/安也)婁豐年(婁音屢○箋曰婁亟也誅無道/安天下則亟有豐熟之年隂陽)¶
(和也亟音棄○李氏曰綏萬邦言武王之用兵所以安/萬邦故能享豐年之報老子云大兵之後必冇凶年軍)¶
(旅所起荆&KR0068;生焉盖以大兵之後殺戮為多傷天地之/和氣此所以凶年也武王之用兵志在於容民畜衆非)¶
(快一己之私欲盖為天下除害故能召天地至和之氣/所以獲豐年之報也孔氏舉僖十九年左傳云昔周饑)¶
(克殷而年豐是伐紂之後即有豐年也孔氏徒見左氏/之言與詩合然不知周豈有饑哉如其有饑則不足為)¶
<pb:KR1c0023_WYG_034-19b>¶
(婁豐/年矣)天命匪解(音懈○蘇氏曰天命/之於周久而不厭也)桓桓武王(錢氏曰/桓桓威)¶
(武/貌)保有厥士(李氏曰士與熊羆/之士虎賁之士同)于以四方克定厥家於¶
昭于天(於音/烏)皇以間之(間去聲○箋曰皇君也○傳曰之/間代也○今曰多方云有邦間)¶
　武王克商以安天下數有豐年是天命之於周乆而¶
　不倦也天命所以不倦者由桓桓然有威武之武王¶
　能保有其衆以用之於四方而安定其國家故歎美¶
　其德昭明于天遂君天下而代商也¶
　　　桓一章九句¶
<pb:KR1c0023_WYG_034-20a>¶
賚(音/賴)大封於廟也(箋曰武王伐紂時封諸臣有功者○/疏曰大封則所封者廣宣十二年左)¶
(傳云昔武王克商而作頌其三曰敷時繹思我徂維求/定昭二十八年左傳云昔武王克商光有天下其兄弟)¶
(之國者十有五人姬姓之國者曰十人皆舉親也廟謂/文王廟也祭綂云古者明君必賜爵禄於大廟示不敢)¶
(專也○李氏曰宣王之時命孝公為侯伯命之於夷宫/亦是不敢自專也為天子者封功臣必告於廟為諸侯)¶
(者班爵禄亦在於廟衛之周治既服将命/則知亦在於廟然不知所任者非人也)賚予也(予上/聲)¶
言所以錫予善人也(䟽曰武王大封功臣以為諸侯周/公成王太平之時詩人追述其事)¶
(而為此歌焉○李氏曰語云周有大賚善人/是富○朱氏曰左傳以此為大武之三章)¶
文王既勤止(錢氏曰/止語辭)我應受之(傳曰應/當也)敷時繹思(朱氏/曰敷)¶
<pb:KR1c0023_WYG_034-20b>¶
(布繹習也○錢/氏曰繹紬也)我徂維求定時周之命(箋曰是周之所/以受天命而王)¶
(之所/由也)於繹思(於音/烏)¶
　武王既封諸臣於廟因戒勑之言文王勤勞天下至¶
　矣我當而受之敷布其事而紬繹思念之不敢忘也¶
　敷言所思之廣也我自今以往維求天下之安定而¶
　已此周之受天命也又歎使諸臣受封賞者繹思之¶
　亦不可忘也念文王創業之難及念上天安民之意¶
　則所用皆善人可知矣¶
<pb:KR1c0023_WYG_034-21a>¶
　　　賚一章六句¶
般(音/槃)廵守而祀四嶽河海也(廵守音旬狩○蘇氏曰般/逰也○疏曰武王既定天)¶
(下廵行諸侯所守之土祭祀四嶽河海之神神皆饗其/祭祀降之福祚至周公成王太平之時詩人述其事而)¶
(作此歌焉中嶽無事故序不言漢書溝洫志云四瀆河/為宗然則河為四瀆之長言河可以推之經無海而序)¶
(言海者海是衆川所為歸經雖不説祭之可知/曹氏曰時邁為武王廵守之頌則般頌成王矣)¶
於皇時周(於音烏○箋/曰皇君也)陟其髙山(箋曰陟/登也)嶞山喬嶽(嶞/駝)¶
(之上○釋文曰嶞山形狹長也○傳/曰山之嶞小者也○箋曰喬髙也)允猶翕河(箋曰允/信也)¶
(李氏曰猶謀也○傳曰翕合也○蘇氏曰翕河大河受/衆水者也○今曰禹貢河自大陸北播為九河同為逆)¶
<pb:KR1c0023_WYG_034-21b>¶
(河注云同合為一大河名/逆河然則翕河即逆河也)敷天之下(箋曰敷/徧也)裒時之對¶
(裒音掊○傳曰裒聚也○疏/曰對配也○疏曰配祭之)時周之命(箋曰徧天之下/衆山川之神皆)¶
(如是配而祭之是周之所以受天命而/王也○錢氏曰周之所以為百神主也)¶
　於乎君哉是周家也其廵守所至則登其髙山又及¶
　嶞然狹長之小山與喬髙之四嶽皆徧祭之髙山嶞¶
　山則祭法所謂山林丘陵能出雲為風雨皆曰神者¶
　也喬嶽則四嶽也又以誠信謀猶大河而祭之謀如¶
　載謀載惟謂討論其禮也徧天之下凡山川之神皆¶
<pb:KR1c0023_WYG_034-22a>¶
　裒聚而昭對以祀之此周之所以受天命而為神主¶
　也對者有對越無愧之意以天命在焉故也¶
　　　般一章七句¶
　¶
　¶
　¶
　¶
　¶
<pb:KR1c0023_WYG_034-22b>¶
　¶
　¶
　¶
　¶
　¶
　¶
　¶
　詩緝卷三十四¶
