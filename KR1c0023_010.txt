# -*- mode: mandoku-view -*-
#+TITLE: 詩緝
#+DATE: 2015-09-23 09:36:42
#+PROPERTY: JUAN 10
<pb:KR1c0023_WYG_010-1a>¶
欽定四庫書¶
　詩緝卷十¶
　　　　　　　　　　　　　宋　嚴粲　撰¶
魏　　　　國風¶
(譜曰魏者舜禹所都之地在禹貢冀州雷首之北析城/之西周以封同姓焉儉約之化於時猶存今魏君嗇且)¶
(褊急不務廣修徳於民教以義方其與秦晉鄰國日見/侵削國人憂之當周平桓之世魏之變風始作至春秋)¶
(閔公元年晉獻公竟滅之以其地賜大夫畢萬自爾而/後晉有魏氏○前漢地理志曰魏在晉之南河曲故其)¶
(詩曰彼汾一曲寘之河之側○水經注故魏國城南西/竝去大河可二十餘里北去首山十餘里處河山之間)¶
<pb:KR1c0023_WYG_010-1b>¶
(土地迫隘故魏風著十&KR0341;之詩也○朱氏曰魏本姬姓/之國不知其始封之自○程子曰魏舜禹之都唐帝堯)¶
(之國乆被聖人之化漸成美厚之俗/歴二叔之世而遺風尚存今亦變矣)¶
　齊始霸也晉代興也齊之次在晉而魏晉之所滅也¶
　魏而後唐猶邶鄘先衛也魏唐無淫詩葢猶有先代¶
　之風化焉¶
葛屨(音/句)刺褊也(褊邉/之上)魏地陿隘(陿音洽隘/挨之去聲)其民機巧趨¶
利其君儉嗇褊急(嗇音/色)而無徳以將之(按譜魏風七篇/當平桓之間○)¶
(廣漢張氏曰儉雖失中本非惡徳然而儉之過則至於/吝嗇迫隘計較毫分之間而謀利之心始急矣葛屨汾)¶
<pb:KR1c0023_WYG_010-2a>¶
(沮洳園有桃三詩皆/言其急迫𤨏碎之意)¶
　魏風莫知其世次而鄭譜以平桓當之魯閔之元(庚/申)¶
　晉獻滅魏實惠王時也(惠十/六)前乎惠為莊僖譜不以¶
　當之乃越莊僖而繫之平桓豈亦有據而云邪鄭以¶
　葛屨等五篇刺儉為一君伐檀碩鼠刺貪為一君葢¶
　魏風非一世之作自桓王之時秦人圍魏(癸酉魯桓/四桓王十)¶
　(二/)其國迫而侵削乆矣故譜以為平桓之世也(曹氏/曰魏)¶
　(晉皆有儉嗇之風然其詩若作在獻公并吞以後則/其俗漸已荒侈此詩每刺勤儉知其在未并於晉以)¶
<pb:KR1c0023_WYG_010-2b>¶
　(前/也)¶
糾糾葛屨(糾音九○傳曰糾糾猶繚繚也繚音了○今/曰疏以為稀疎之貌非也繚繞纒也糾三合)¶
(繩亦繞纒之意故云猶繚/繚也○葛屨解見齊南山)可以履霜摻摻女手(摻音杉/○傳曰)¶
(摻摻猶纎纎也○今/曰讀者多作纎非也)可以縫裳要之襋之(要音䙅襋音/棘○傳曰要)¶
(䙅也襋/領也)好人服之(朱氏曰好人猶言大夫也○今曰好/人猶言君子尊貴者之稱也今俗稱)¶
(猶/然)¶
　魏地陿隘其民窘於衣食故生機巧之心而急於趨¶
　利夏當用葛屨冬當用皮屨今魏之男子葛屨既弊¶
<pb:KR1c0023_WYG_010-3a>¶
　而以繩糾纒之糾而復糾謂其可以踐霜奔走道路¶
　祁寒不休也未嫁之女其手纎纎謂其可以出而為¶
　人縫裳也要之謂治裳之䙅襋之謂治衣之領治衣¶
　裳之要領以為好人之服而利其傭資也皆急於趨¶
　利也(補傳曰今所至通都大邑窶人之家男子則祁/寒奔走於道路以販鬻為業女子亦不蔽藏至)¶
　(出市井為人刺繡之類恬不以為/怪獨詩人創見魏之民俗故刺之)¶
好人提提(音題○傳曰/提提安諦也)宛然左辟(音避○今曰宛委曲/遜順貌○蘇氏曰讓)¶
(而避者/必左)佩其象揥(音熾韻又音替○解見鄘君子偕老/○朱氏曰揥所以摘髪用象為之貴)¶
<pb:KR1c0023_WYG_010-3b>¶
(者之/飾也)維是褊心是以為刺¶
　上章既言其民機巧趨利此章言由君之儉嗇褊急¶
　所致尊貴之人其容止提提然安徐而審諦其辭讓¶
　而左辟也其儀宛然而遜順又以象骨為搔首之揥¶
　而佩之其威儀服飾之美無可譏者獨其中之褊急¶
　為可刺耳好人泛言尊貴者不欲斥其君也¶
　　　葛屨二章一章六句一章五句¶
汾沮洳(沮去聲/洳音孺)刺儉也其君儉以能勤刺不得禮也(疏/曰)¶
<pb:KR1c0023_WYG_010-4a>¶
(王肅孫毓皆以為大夫采菜崔靈恩集註序云君子/儉以能勤按今定本及諸本序直云其君義亦得通)¶
　或以公行公路公族皆晉官汾水又出於晉疑魏風¶
　皆晉詩猶邶鄘皆衛詩非也季札觀樂邶鄘衛風為¶
　衛風而魏唐異譏知魏風非晉矣園有桃十&KR0341;之間¶
　皆言國之侵削非晉事也¶
彼汾沮洳(説文曰汾水出太原晉陽山西南入河○蘇/氏曰汾水出於晉其流入魏○朱氏曰沮洳)¶
(水浸處下/濕之地也)言采其莫(音暮○傳曰莫菜也○陸璣曰莖/大如筯赤節葉似栁葉厚而長有)¶
(毛刺今人繅以取蠒緒其味酢而滑始生可以為羮又/可生食五方通謂之酸迷繅音□酢亦作醋驗也○山)¶
<pb:KR1c0023_WYG_010-4b>¶
(隂陸氏曰其子如楮實而/紅今吴越之人謂之茂子)彼其之子(其音/紀)美無度(疏曰/非尺)¶
(寸可/量也)美無度殊異乎公路(錢氏曰殊猶特也○疏曰公/路與公行一也以其主君路)¶
(車則謂之公路以其主兵車之行列則謂之公行宣二/年左傳云初驪姬之亂詛無畜羣公子自是晉無公族)¶
(及晉成公立乃宦卿之嫡子以為公族其庶子為公行趙/盾請以括為公族公許之冬趙盾為軞車之族是其事)¶
(也趙盾自以為庶子遜公族而為公行服䖍云軞車戎/車之倅杜預云公行之官也其公族則適子為之掌君)¶
(宗族軞/音毛)¶
　魏君儉勤於彼汾水沮洳下濕之處采其莫菜以為¶
　蔬此人之徳美信無限度矣雖其徳美無限度然采¶
<pb:KR1c0023_WYG_010-5a>¶
　莫之事特異乎公路之所為耳言儉嗇不似貴人也¶
　公路之官猶不為此況於君乎公儀休為魯相猶拔¶
　其葵今魏以國君采莫逼下甚矣¶
彼汾一方言采其桑(箋曰采桑/親蠶事也)彼其之子美如英(今曰/英草)¶
(木之/華也)美如英殊異乎公行(音杭○今考疏/以為即公路也)¶
彼汾一曲(朱氏曰謂/水曲流處)言采其藚(音續○傳曰藚水舄也/舄音昔○釋草曰藚牛)¶
(脣○郭璞曰如續斷寸寸有節釋曰陸璣以為今澤蕮/郭所不取蕮音昔○曹氏曰采藚以治疾今考釋草别)¶
(有蕍蕮釋云蕍一名蕮本草作/澤瀉知藚非澤蕮也蕍音俞)彼其之子美如玉美如¶
<pb:KR1c0023_WYG_010-5b>¶
玉殊異乎公族(解見上/公路)¶
　　　汾沮洳三章章六句¶
園有桃刺時也大夫憂其君國小而迫而儉以嗇不能¶
用其民而無徳教日以侵削故作是詩也¶
　陳國區區而衡門欲誘掖其君檜至微矣而羔裘欲¶
　其君自彊於政治與園有桃詩意同葢國無不可為¶
　患其君不能為耳此孟子告滕文之意也¶
園有桃其實之殽(音/爻)心之憂矣我歌且謠(音遙○傳曰/曲合樂曰歌)¶
<pb:KR1c0023_WYG_010-6a>¶
(徒歌曰謠○疏曰樂則瑟琴對文如此散則歌未必合/樂也○今曰此詩所言歌且謠但謂歌而又歌謠亦歌)¶
(也/)不知我者謂我士也驕(今曰此詩大夫所作/士者人臣之通稱)彼人是¶
哉子曰何其(音/基)心之憂矣其誰知之其誰知之葢亦勿¶
思¶
　桃可以為核而不可以為殽魏君不能用其民而愈¶
　趨於陋詩人以為推此氣象則園中有桃將取其實¶
　以為殽矣其者將然之辭言其必至於此憂之之辭¶
　也桃取之自己園囿之内見不能用其民也我心憂¶
<pb:KR1c0023_WYG_010-6b>¶
　之至於歌而又歌以舒寫其心之抑鬱而不知我之¶
　憂者謂我乃士也而為驕汰君猶儉而士乃驕此見¶
　責之辭也驕與吝對儉而譏之則疑於驕汰也於是¶
　答見責者曰爾以我為非矣然則彼魏君之所行果¶
　為是乎子之所言何謂如此也於是自歎我心之憂¶
　其誰知之重言其誰知之者深歎舉國之人莫察其¶
　心也然此之可憂較然易知彼特未之思耳(朱氏曰/或云比)¶
　(也園有桃則食其實國有民則用其力或云賦/也詩固有一章而三義者在人觀之如何耳)舊説¶
<pb:KR1c0023_WYG_010-7a>¶
　不知我者皆以我為驕汰而謂彼魏君所行是矣是¶
　哉當為疑辭如禹曰俞哉之意不當為是矣¶
園有棘(傳曰&KR0068;棗也○山隂陸氏曰酸棗/也於果為下○&KR0068;解見邶凱風)其實之食(今/曰)¶
(棗亦可以為核/而不可以為食)心之憂矣聊以行國(箋曰聊且略之辭/也出行於國以寫)¶
(憂/)不知我者謂我士也罔極(今曰罔極言無窮極也廣/之謂猶言責人無己也考)¶
(見衛/氓)彼人是哉子曰何其心之憂矣其誰知之其誰知¶
之葢亦勿思¶
　　　園有桃二章章十二句¶
<pb:KR1c0023_WYG_010-7b>¶
陟岵(音户胡/之上濁)孝子行役思念父母也國迫而數侵削(數/音)¶
(朔/)役乎大國父母兄弟離散而作是詩也¶
　觀魏之窘迫如此能無亡乎由其無徳教而不能自¶
　彊也¶
陟彼岵兮(疏曰釋山云多草木岵無草木屺傳言無草/木岵有草木屺與爾雅正反當是傳寫誤也)¶
(○陳氏曰岵也屺也岡也皆山之髙處而/可以瞻望者詩人各取其一以協韻耳)瞻望父兮父¶
曰嗟予子行役夙夜無已上慎旃哉(今曰上猶赴也謂/赴役也如赴官曰)¶
(上官赴工曰上工七月上入執宫功以由田野入都邑/為上此以由家居赴道塗為上今俗諺猶云上路也○)¶
<pb:KR1c0023_WYG_010-8a>¶
(傳曰旃/之也)猶來無止(李氏曰左傳莊九年秦子梁子以公/旗避于下道是以皆止古以見𫉬於)¶
(敵為/止)¶
　孝子行役常念其親故因登髙山而瞻望其父既瞻¶
　望而不可見則思其將行之戒云我欲行之時父教¶
　戒我曰嗟我子從軍行役之時早起夜寐無得已息¶
　當赴役惟謹猶可以來歸無止於彼而不返也(李氏/曰狄)¶
　(仁傑授邠州法曹親在河陽仁傑登太行山顧見白/雲飛謂左右曰吾親舍其下瞻悵乆之雲移方得去)¶
陟彼屺兮(屺音/起)瞻望母兮母曰嗟予季行役(傳曰季少/子也○王)¶
<pb:KR1c0023_WYG_010-8b>¶
(氏曰尤憐少子婦人之情也○補傳曰/兄不行而弟行故母之命已實季子也)夙夜無寐(今曰/無寐)¶
(猶今人言/醒睡也)上慎旃哉猶來無棄(詩記曰母尚恩言/無棄母而不歸也)¶
陟彼岡兮(岡解見/卷耳)瞻望兄兮兄曰嗟予弟行役夙夜必¶
偕(傳曰偕俱也○今曰必/與同役者俱毋失伍也)上慎旃哉猶來無死¶
　　　陟岵三章章六句¶
十&KR0341;之間刺時也言其國削小(句/)民無所居焉(疏曰謂/土田陿)¶
(隘不足耕墾非/謂無居宅也)¶
十&KR0341;之間兮(疏曰魏雖削小未必即然/舉十&KR0341;以喻其陿隘也)桑者閒閒兮(閒/音)¶
<pb:KR1c0023_WYG_010-9a>¶
(閑本亦/作閑)行與子還兮(還音旋本/亦作旋)¶
　場囿之地止有十&KR0341;甚言其削小也地陿民稠故采¶
　桑者無所可采徒閒閒然往來閒暇相呼行與俱歸¶
　言無所得桑而空歸也○舊説一夫百&KR0341;今止十&KR0341;¶
　然古者百&KR0341;以為田田中安得植桑或謂井廬邑居¶
　各二&KR0341;半合為五&KR0341;之宅合八家則在井者二十&KR0341;¶
　在邑者亦二十&KR0341;一處本共有二十&KR0341;之桑今止有¶
　十&KR0341;是削其半要之詩人情性之言特甚言之未必¶
<pb:KR1c0023_WYG_010-9b>¶
　盡拘名數也若屑屑求合則意味索然矣以十&KR0341;言¶
　之猶言彈丸黑誌之地也後世言郡之小者云得州¶
　如斗大皆甚言其小也¶
十&KR0341;之外兮桑者泄泄兮(泄音曳○今曰舒而/不迫亦閒暇之貌)行與子¶
逝兮¶
　十&KR0341;之外他處亦然也或相與旋而歸或相與逝而¶
　往皆見閒暇無所事也¶
　　　十&KR0341;之閒二章章三句¶
<pb:KR1c0023_WYG_010-10a>¶
伐檀刺貪也在位貪鄙無功而受祿君子不得進仕爾¶
坎坎伐檀兮(坎苦感反○傳曰坎坎伐檀聲○朱氏曰/用力之聲檀木性堅可為車○曹氏曰四)¶
(牡檀車幝幝檀木堅韌故伐之/之聲坎坎然非若丁丁之易也)寘之河之干兮(寘音至/○傳曰)¶
(寘置也/干厓也)河水清且漣猗(音連伊○傳曰風行水成文曰/漣○疏曰釋水云大波為瀾漣)¶
(瀾義同○朱氏曰猗義與兮同書斷斷猗大學作兮莊/子亦云我猶為人猗○詩記曰河水清且漣猗悠然於)¶
(河之干阨窮/而不閔者也)不稼不穡(傳曰種之曰稼斂之曰穡○疏/曰以稼穡相對皆先稼後穡故)¶
(知種之曰稼斂之/曰穡若散則相通)胡取禾三百㕓兮(箋曰胡何也○傳/曰一夫之居曰㕓)¶
(○疏曰謂/田百&KR0341;也)不狩不獵(箋曰冬獵曰/狩宵田曰獵)胡瞻爾庭有縣貆兮¶
<pb:KR1c0023_WYG_010-10b>¶
(縣貆音𤣥喧○説文曰縣繫/也○箋曰貉子曰貆貉音鶴)彼君子兮(箋曰君子斥/伐檀之人)不¶
素餐兮(傳曰素空也○今曰朱氏孟子解云無功而食/祿謂之素餐謂空食其祿而無補也餐七丹反)¶
　君子不得進仕自伐檀木其用力之聲坎坎然寘之¶
　河之干厓欲以為車之輪輻而自給也伐檀則供勞¶
　賤之役河干則在寂寞之濵賢者不得其所矣然其¶
　心無入而不自得故當伐檀寘河干之時見河水既¶
　清又且風行吹水成文而為漣翫而樂之悠然成&KR0208;¶
　不戚戚於得喪也葢其心休休自得則隨寓之景皆¶
<pb:KR1c0023_WYG_010-11a>¶
　見其可樂此其長往無悶豈復以窮達嬰懐者國人¶
　惜君子之在野憤小人之尸位自不能無臧否之論¶
　謂人而有功於國則不耕而食不獵而𫉬可也汝小¶
　人何功乃不稼穡而取三百夫之田榖不狩獵而庭¶
　有縣繫之貆是素餐矣彼河干之君子若用於時必¶
　有事焉以稱其祿不如是之素餐也○詩記以君子¶
　親伐檀為義不素餐今不從公孫丑曰詩曰不素餐¶
　兮君子之不耕而食何也孟子曰其君用之則安富¶
<pb:KR1c0023_WYG_010-11b>¶
　尊榮其子弟從之則孝弟忠信不素餐兮孰大於是¶
坎坎伐輻兮(輻音福○疏曰伐檀為車之輻○今曰輻/車轑也冬官輪人為輪云輻也者所以為)¶
(直指也老子云三十/輻共一轂轑音毛)寘之河之側兮河水清且直猗(傳/曰)¶
(直波也○蘇氏/曰水平則流直)不稼不穡胡取禾三百億兮(箋曰十萬/曰億三百)¶
(億謂刈禾之把數○今曰傳云萬萬曰億楚茨傳/同豐年傳云數萬至萬曰億與箋不同姑兩存之)不狩¶
不獵胡瞻爾庭有縣特兮(傳曰獸三嵗曰特○疏曰毛/氏當有所據不知出何書)¶
彼君子兮不素食兮¶
坎坎伐輪兮(疏曰伐檀/為車之輪)寘之河之漘兮(漘音脣○傳/曰漘厓也)河¶
<pb:KR1c0023_WYG_010-12a>¶
水清且淪兮(淪音倫○釋水曰小波為淪○/傳曰小風水成文轉如輪也)不稼不穡¶
胡取禾三百囷兮(囷丘倫反○傳曰圓者/為囷○疏曰方者為倉)不狩不獵胡¶
瞻爾庭有縣鶉兮(鶉音純○鶉解/見鶉之奔奔)彼君子兮不素飱兮¶
(飱音孫○傳曰熟食曰/飱○説文曰水澆飯也)¶
　　　伐檀三章章九句¶
碩鼠刺重斂也(斂去/聲)國人刺其君重斂蠶食於民不修¶
其政貪而畏人若大鼠也(解頥新語曰蠶之食桑無時/而厭食盡而後已喻重斂者)¶
(莫切於此鼠食物且食且驚四/顧不寧喻貪畏者莫切於此)¶
<pb:KR1c0023_WYG_010-12b>¶
　碩鼠指聚斂之臣即伐檀序所言在位貪鄙者也此¶
　輩奉承其君以重斂於民故曰三嵗貫女謂其君任¶
　用此人而吾事之已三嵗矣國史題其事於篇端但¶
　曰刺重斂耳其後説詩者乃以為刺其君若大鼠程¶
　子謂序有失詩之意者此類是也臣之奉行由君政¶
　使然謂刺其君重斂可也便以碩鼠為稱其君不可¶
　也¶
碩鼠碩鼠(箋曰碩大也○疏曰釋獸於鼠屬有鼫鼠孫/炎云五技鼠郭璞云大鼠頭似兔尾有毛青)¶
<pb:KR1c0023_WYG_010-13a>¶
(黄色好在田中食&KR3122;豆關西呼鼩鼠舍人樊光同引此/詩以碩鼠為彼五技之鼠也許慎云碩鼠五技能飛不)¶
(能上屋能遊不能渡谷能縁不能窮木能走不能先人/能穴不能覆身陸璣疏曰今河東有大鼠能人立食人)¶
(禾苗人逐則走入樹空中亦有五技或謂之雀鼠其形/大故序云大鼠也魏國今河北縣是也言其方物宜謂)¶
(此鼠非鼫鼠也按此經作碩鼠訓之為大不作/鼫鼠之字其義或如陸所言也鼫音石鼩音衢)無食我¶
黍三嵗貫女(音汝○釋詀/曰貫事也)莫我肯顧逝將去女(今考唐/風有杕)¶
(之杜噬肯來遊朱氏曰/發語辭蘇氏云噬逝通)適彼樂土(樂音/洛)樂土樂土爰得¶
我所¶
　呼聚斂之臣為大鼠言汝無食我黍矣我三嵗事汝¶
<pb:KR1c0023_WYG_010-13b>¶
　汝不肯眷顧於我言魏國用此重斂之人已三嵗矣¶
　我今將去汝而適彼樂土謂適有道之國也彼樂土¶
　樂土我得其所也連稱樂土者喜談樂道於彼以見¶
　其厭苦於此也¶
碩鼠碩鼠無食我麥三嵗貫女莫我肯徳(今曰不肯/徳惠我也)逝¶
將去女適彼樂國樂國樂國爰得我直¶
　爾不肯徳惠於我則我將求伸於他國直猶伸也謂¶
　得伸其志也受抑於此而欲求伸於彼也¶
<pb:KR1c0023_WYG_010-14a>¶
碩鼠碩鼠無食我苗(傳曰苗嘉榖也○疏曰苗之莖葉/非鼠所食故云嘉榖榖生於苗以)¶
(協/韻)三嵗貫女莫我肯勞(范氏曰不肯以/我為勤勞也)逝將去女適彼¶
樂郊樂郊樂郊誰之永號(音毫○傳/曰號呼也)¶
　魏人為爾重斂所迫至於長號彼樂郊則誰長號乎¶
　謂無歎息愁恨之聲也¶
　　　碩鼠三章章八句¶
　¶
　¶
<pb:KR1c0023_WYG_010-14b>¶
　¶
　¶
　¶
　¶
　¶
　¶
　¶
　詩緝卷十¶

